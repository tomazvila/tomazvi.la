---
title: 'Tomas investuoja. Pirma diena.'
coverImage: '/assets/blog/investing/cover-investing.png'
date: '2025-04-06T00:00:00.000Z'
tags: ['investing']
author:
  name: Tomas Mažvila
  picture: '/assets/blog/authors/TomasMazvilaSatanProfile.png'
ogImage:
  url: '/assets/blog/investing/cover-investing.png'
---

## Įžanga

Kaitos pliauska rodo, kad mano paskutinis įrašas buvo 2023-12-30 apie mano 2023 metų feilus. Ironiška, kad nuo to laiko daugiau nebuvo jokio įrašo. Net 2024 feilų nebuvo. Nors feilų buvo ohoho. Ironiška, nes elgiausi priešingai nei reiktų po geros refleksijos. Atrodo nuo to laiko mano ego neleidžia man susitaikyti, kad:
- neturiu jokio normalaus išsilavinimo
- neturiu geros karjeros
- apskritai nežinau, ką noriu veikti gyvenime
- dar neturiu antros pusės
- vis dar gyvenu su tėvais ir t.t.


Nesibaigianti [ketvirčio amžiaus krizė](https://sociologai.lt/2011/jeigu-tau-amziaus-ketvircio-krize/)... Man tikrai nuoširdžiai gėda. Parašiau [Darau ble manifestą](/lt/shits/2023-11–20-darau-ble), o ir to nesugebėjau laikytis. O po 2025 metinių feilų tai išvis jaučiuosi kaip paskutinis kvailys. Ir dabar visai nesistebiu kodėl. Nabeel S. Qureshi nuostabiame [įraše](https://nabeelqu.co/understanding) rašo:
> Tai, ką vadiname „intelektu“, priklauso nuo vertybių, tokių kaip *sąžiningumas*, *integralumas* ir *drąsa*

Nieko nerašiau, nes bijau apsijuokti. Nekeliu klausimų, nes nenoriu pasirodyti kvailas. Ir vėl, kokia ironija, bet būtent tai ir lemia, kad lieku kvailio vietoje. Pas mane nei vertybių, nei galingi mąstymo pajėgumai. Na bet nenoriu ir toliau užsiiminėti savigrauža, todėl šiandien bandau pakurti naują skyrelį ir pasidalinti savo patirtimi investuojant.

## Trump recesija

Rašau dieną po to, kai Trumpas ipiso milžiniškus prekybos tarifus visiems. Net salos, kur tik pingvinai gyvenai gavo tarifus. Aibė memų apie griūnantį rinkų pasaulį. Retail panikoje. Daug vaizdo įrašų ir diskusijų twitteryje apie artėjančią recesiją. Manęs pačio irgi nauji vėjai neaplenkė. Per paskutinį invensos pristatymą parodžiau įmonę ENTG. Pirkau už 100$. Sakiau, tikslinė kaina 130$. Mane tuomėt įspėjo, kad 60 Forward P/E nėra gerai, o aš tik šypsojausi, nes jau pristatymo dieną po išėjusių Q4 rezultatų akcijos kaina šoktelėjo iki 110$. Praėjo tik viena diena po tarifų paskelbimų, o akcijos kaina nukrito net iki 65$. Net nenoriu pagalvoti, kas bus rytoj, po savaitgalio, kuomet visi turėjo laiko apmastyti, kokią kiaulę iš tikro Trump pakišo. Ech ir dar kaip tik turėjau vieną pateiktį su didžiuliu Trumpo snukiu ir užrašu šalia: __pagrindinės rizikos__.

## Kam problemos, kam galimybės...

Pastaruoju metu esu smarkiai atitolęs nuo finansų. Prie investuotojų klubo prisidedu tik tiek, kad palaikyčiau degimą. Iš tos pačios gėdos, jau norėjau vėl palikti klubą... Tačiau, nors rinkos kraujuoja matau neeilinę progą pasipelnyti. Noriu išnaudoti maksimaliai susiklosčiusias aplinkybes. Neturiu jokių įsipareigojimų, todėl manau galiu prisiimti didelę riziką ir pasinaudoti dideliu svertu. Atsirado motyvaciją vėl domėtis investavimu. Tačiau net nežinau nuo ko pradėti. Žinau tik paviršutiniškai apie vertės investavimą. Kaip įmonės rodiklius į excelį susivesti. Apskaičiuoti santykinius rodiklius. Jei netingėčiau galėčiau, gal net ir su konkurentais palyginti. Bet visai tai dabar atrodo beprasmiška. Laiko kainuoja daug ir visi kiti rinkos dalyviai tai daro geriau ir greičiau. Tai kas toliau?

## Šlioso auksinės taisyklės

![](/assets/blog/investing/art-of-doing-science.jpg)

Praeitais metais mano akys twitter užkliuvo už šios knygos. Viena iš pagrindinių minčių ką iš jos išsinešiau tai, kad šiolaikinis pasaulys tampa vis labiau sudėtingas, informacijos kiekiai dvigubėja kas 7 metus, todėl labai svarbu turėti labai gerus fundamentus. Taigi ir šiandien, manau pradėsiu nuo fundamentų. ChatGPT pagalbą susidėliojau planą ir jame pirmai dienai papuolė 16 Walter Schloss auksinių investavimo taisyklių:
1. **Kaina yra svarbiausias veiksnys, kurį reikia naudoti vertės atžvilgiu.**  
2. **Stenkitės nustatyti įmonės vertę.** Prisiminkite, kad akcija reiškia dalį verslo, o ne tik popieriaus lapelį.  
3. **Naudokite balansinę vertę kaip atspirties tašką nustatant įmonės vertę.** Įsitikinkite, kad skolos nesudaro 100 % nuosavybės (kapitalas ir perteklius paprastosioms akcijoms).  
4. **Turėkite kantrybės.** Akcijos nekyla iš karto.
5. **Nepirkite pagal patarimus ar siekiu greitai uždirbti.** Tegul tuo užsiima profesionalai, jei jiems pavyksta. Neskubėkite parduoti dėl blogų naujienų.  
6. **Nebijokite būti vienišas investuotojas, bet įsitikinkite, kad jūsų sprendimas pagrįstas.** Nors ir negalite būti 100% tikras, stenkitės ieškoti savo mąstymo silpnųjų vietų. Pirkite palaipsniui, kai kaina krenta, ir parduokite palaipsniui, kai kaina kyla.  
7. **Turėkite drąsos laikytis savo įsitikinimų, kai priėmėte sprendimą.**  
8. **Turėkite investavimo filosofiją ir stenkitės jos laikytis.** Aukščiau išvardintas būdas man pasiteisino.
9. **Neskubėkite parduoti.** Jei akcija pasiekė jūsų manymu teisingą kainą, galite parduoti, tačiau dažnai, kai akcija pakyla, tarkim, 50%, žmonės skuba užfiksuoti pelną. Prieš parduodami vėl įvertinkite įmonę ir pažiūrėkite, kokia akcijos kaina santykyje su jos balansine verte. Įvertinkite visą akcijų rinką. Ar pajamingumas mažas, o P/E santykis didelis? Ar rinka yra istoriškai aukšta? Ar žmonės pernelyg optimistiški ir pan.?  
10. **Perkant akciją, pravartu pirkti arti žemiausio lygio per pastaruosius keletą metų.** Akcija gali būti pakilusi iki 125, tada nukristi iki 60, ir jums atrodo patraukli. Bet prieš 3 metus ji kainavo 20, kas rodo tam tikrą pažeidžiamumą.  
11. **Stenkitės pirkti turtą su nuolaida, o ne pelną.** Pelnas gali labai pasikeisti per trumpą laiką, o turtas paprastai keičiasi lėčiau. Perkant pelną, reikia daug daugiau žinoti apie įmonę.  
12. **Klausykitės pasiūlymų iš žmonių, kuriuos gerbiate.** Tai nereiškia, kad turite jais vadovautis. Prisiminkite – tai jūsų pinigai, o juos išlaikyti dažnai sunkiau nei uždirbti. Praradus daug pinigų, juos susigrąžinti yra sunku.  
13. **Stenkitės neleisti emocijoms paveikti jūsų sprendimų.** Baimė ir godumas – turbūt blogiausios emocijos perkant ar parduodant akcijas.  
14. **Prisiminkite sudėtinio pelningumo galią.** Pavyzdžiui, jei uždirbate 12% per metus ir reinvestuojate pelną, jūsų pinigai padvigubės per 6 metus (neįskaičiavus mokesčių). Prisiminkite 72 taisyklę – jūsų grąžos procentą padalinkite į 72 ir gausite, kiek metų reikės, kad pinigai padvigubėtų.  
15. **Teikite pirmenybę akcijoms, o ne obligacijoms.** Obligacijos riboja jūsų pelną, o infliacija mažina jūsų perkamąją galią.  
16. **Būkite atsargūs su finansiniu svertu.** Jis gali atsigręžti prieš jus.

## Kas toliau?

Nenoriu plaukioti. Tai ateinančiam kartui turbūt aiškinsiuos, tai kokia ta man investavimo filosofija? Kas man tinka ir patinka?

