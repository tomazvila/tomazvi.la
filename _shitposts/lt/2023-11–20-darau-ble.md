---
title: 'Darau ble'
coverImage: '/assets/blog/darau-ble/title.webp'
date: '2023-11-20T00:00:00.000Z'
author:
  name: Tomas Mažvila
  picture: '/assets/blog/authors/TomasMazvilaSatanProfile.png'
ogImage:
  url: '/assets/blog/darau-ble/title.webp'
---

"Cult of done" arba kaip aš dabar pavadinau darau ble manifestas (nesumaišyti su kitu šauniu blogu [čia](https://darauble.wordpress.com/), tikiuosi autorius nesupyks už frazės paėmimą) tai 13 taisyklių padedančių išlaisvinti kūrybiškumą ir neužstrigti vienoje vietoje. Šią filosija 2009 metais sukūrė Bre Pettis su Kio Stark.

![](/assets/blog/darau-ble/manifesto.webp)

Mano lietuviška įstatų versija skambėtų kažkaip taip:
1. Yra trys būsenos. Nežinau, darau, padariau ble.
2. Viskas yra juodraštis. Tai padeda padaryt.
3. Nėra taisau, koreguoju.
4. Apsimesti, kad žinai ką darai, yra beveik tas pats kaip žinoti ką darai, taigi pripažinink, kad žinai ką darai, net kai nežinai ir padaryk ble.
5. Atsikratyk prokrastinacija. Jei lauksi ilgiau nei savaitę, atsikratyk idėja nx.
6. Darymo esmė yra neužbaigti, o imtis daryti kitus dalykus.
7. Kai padarei, gali išmest.
8. Tobulybė yra nuobodu.
9. Neteisūs tie, kas su švariom rankom. Darbas veda link tiesos.
10. Susivarei, tai vis vien padarei. Daryk toliau ble.
11. Kad ir kažką sunaikinai, tu vis vien padarei.
12. Idėjos pasidalinimas yra tolygu jos nužudymui.
13. Darau ble yra judėjimo į priekį variklis

## Kodėl rašau
Vienu iš juodžiausių laikotarpių savo gyvenime, kažkur mėnesį po covid lockdown paskelbimo, manęs niekaip neapleido tokios mintys kaip:
- Koks aš esu nevykęs visiškai bejėgis šūdo gabalas fiziškai, emociškai, psichologiškai ir galų gale koks aš esu bailys.
- Ak, kaip aš gailiuosi tų visų valandų praleistų žaidžiant League Of Legends... Kaip aš apgailestauju, kad nesilinksminau daugiau kai galėjau linksmintis, kad negėriau su naujais kambariokas barake, kad ... Kad neapkabinau, nepabūčiavau, neskaičiau, neklausiau, nedariau ir taip toliau ir taip toliau...

Regret.jpg ir ImShitISuck.mp3.

Dabar bent jau fiziškai nebesijaučiu kaip bėjėgis šūdo gabalas. Iš tikro esu geriausioje fizinėje formoje, kokioje esu tik kada buvęs, bet tie du jausmai vis vien manęs nepalieka.
Gerai fizinė forma? check! Kas toliau? Būtent čia atsiranda mano tinklaraštis. Noriu išmokti sklandžiai formuluoti savo mintis. Noriu išmokti rašyti. Noriu daugiau ir kokybiškiau galvoti. Negaliu sugalvot, kodėl gali būt blogai rašyt?

Blogo idėja kilo dar 2022 Sausį, tačiau jį pradėjau kurti su haskell IHP karkasu ir nix. Aš haskell išmokau tik iki monadų. Kad ir kiek daug funkcijų, kad ir koks galinas karkasas yra IHP, funkcionaliam blogui, vis vien viską reikėjo daryt beveik nuo nulio. Vargau ilgą laiką ir neapsikentęs tiesiog numečiau. Nieko nedariau iki Spalio 2, kai tiesiog pasiėmiau hakyll ir iš markdown failo susigeneravau pačią paprasčiausia blogo versiją, kokią turbūt tik yra įmanoma padaryti. **Bet padariau ble**. Buvo pirmas įrašas. Be komentarų skilties, be https, be anglų kalbos, su paveiksliukais, kurie mobiliuosiuose įrenginuose nepaiso ekrano ribų ir žinoma blogo įrašas buvo su krūva gramatinių klaidų. **Bet padariau ble**. Nu dabar jau rašysiu, dabar tai jau pradėsiu galvot. Iškalba ir šmaikštumas bus kaip Užkalnio. Nu tai matot, kaip sekasi lavint iškalbą ir galvot hehe.

Atsidarau aš savo blogą, žiūriu ir baisu man. Ar čia tas vakarietiškas išdirbtumas ir atidumas detalėm, kurio aš siekiu ir kurį aš taip vertinu? Pirmą reiktų gal bent lietuvių kalbos skyrybą ir gramatiką gerai išmokt, tada rašyt. O kur dar įvairios stiliaus klaidos. Prastos sakinio struktūros. Ojoj. Su tokiu nusiteikimu antrą blogo įraša gal po metų ir parašysiu. Bėda. Ir tuomet po ranka papuolė Darau ble manifestas.

HackerNews atradęs ***cult of done*** ir pirmą kartą perskaitęs manifestą, jį vertinau labai skeptiškai. Aš negaliu apkęsti viso to beprasmio prastos kokybės turinio srauto internete. Jau senai atsikračiau 9gag, o po reddit meltdown net pačio reddit. Dabar vis rečiau naudojuosi facebook. Per dieną praleidžiu kažkur apie 15min. Man atrodo, kad ***cult of done*** veda link tų nesibaigiančių blogos kokybės mėmų. Bet kuo daugiau galvojau, tuo daugiau prasmės atradau **cult of done**. Darau ble manifestas įkūnyja vertybę, kurios aš taip gailėjausi neturįs, drasą imti daryti. Imi ir darai ble. Tada žiūri kas gaunasi. Prisiimi atsakomybę už rezultatą, pasidarai išvadas ir vėl darai.

Daugiau rašyt, bet prasta kokybe? Ar mažiau rašyt, bet glūdint kiekvieną savo darbą? Blogą pasileidau viešai, kad turėčiau daugiau atsakomybės rašyti kokybiškai. Bet aš dabar esu labai žalias. Esu labai prastai treniruotas rašyme, todėl sunku parašyti net paprasčiausius sakinius. Taigi kaip sprendimą bandysiu daryti abu dalykus vienu metu ir rašyti kokybiškai, ir rašyti daug ir nekokybiškai. Nekokybiškos rašliavos stengsiuos sugeneruoti kuo daugiau ir ji keliaus į ***trydą***. Mano manymo svarbesni įrašai rimtesnėmis temomis keliaus į ***posts***. Boom. Problema išspręsta. Tikiuosi. Pagyvensma - pamatysma.

Na o dabar, varau daryt ble!