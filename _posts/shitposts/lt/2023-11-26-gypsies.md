---
title: 'Aš ne rasistas, bet'
coverImage: '/assets/blog/gypsies/policija.png'
date: '2023-11-26T00:00:00.000Z'
author:
  name: Tomas Mažvila
  picture: '/assets/blog/authors/TomasMazvilaSatanProfile.png'
ogImage:
  url: '/assets/blog/gypsies/policija.png'
---

# Aš ne rasistas bet...

Kiekvieną dieną keliaudamas į darbą praeinu pro VDU pastatus. Vasara vieną iš jų restauravo. Mane nustebino, kad pastatą restauruojantys darbininkai tarpusavyje nebendravo lietuviškai. Tiesą sakant, gal ir nereiktų stebėtis, nes didžioji dalis jų nebuvo baltaodžiai vyrai. Jie tarpusavyje bendravo, ne rusiškai, ne lenkiškai, ne ukrainietiškai, ne uzbekiškai, ne indiškai ir net ne ispaniškai, o švaria bei iš pažiūros taisyklinga anglų kalba. Pastatas tarpukario laikų. Turbūt priklauso kokiam nors paveldui. Mačiau langai restauruoti ir mano nuostabai jie nebuvo pakeisti į plastikinius, kaip teko matyti daug kur senamiestyje :(. Spėčiau, kad eilinio statybininko neprileistų dirbti prie Kauno tarpukario architektūros objekto. Bet šalia prie bromo visada būdavo priparkuotas eilinis darbinins Volskwagen Sharan. Dėl šarano viskas aišku, bet daugiau tai nesuprantu. Keista. Kodėl jie čia? Nejau nėra lietuvių galinčių atlikti tą patį darbą? Per brangu?

![](/assets/blog/gypsies/bromas.png)

Šalia to bromo buvo paspęsti spastai. Tą dieną gana smarkiai lijo. Lietus manęs nesustabdė ir vietoj darbo iš namų, aš pasirinkau darbą ofise, tad išėjau kasdieniniu savo maršrutu į darbą. Statybininkai slėpėsi nuo lietaus po bromu. Aš manau, kad neeiliniams statybininkams labai pasisekė, kad jie nėra eiliniai lietuviai, o man labai pasisekė, kad jie pakliuvo po bromu. Greit prisistatė moteriškė su skara ir pūstu margu sijonu. Gal jūs domintų Hugo Boss kvepalai? Neįsivaizduoju, kokia kalba pardavėja siūlė savo prekes, bet abejoju, kad statybininkams pavyko kažką suprast ir susišnekėt. Dirbt per lietų ar kentėt romės bandymus prastumti savo prekes? Pasisekė, kad ne lietuviai... Nors ne... Romai lietuviškai nešneka. Žinau, nes romų vaikas (apie jį truputi vėliau) kartą bandė iškamantinėt mane, duot su savo longboardu pasivažinėt. Spėju. Gerai nesupratau, ką jis aiškino, bet jo judėsiai, kalbant, buvo tokie patys, kaip mano važiuojant su pumping boardu. Mielai duočiau pasivažinėt, nu bet nepasitikiu aš jais.

![](/assets/blog/gypsies/mersas.png)
Kai tik įsikėliau čia gyventi, galvojau, kad už sienos gyvena erasmus studentai iš pietų. Karts nuo karto būna pasigirsta pykčiai, rietenos. 15 minučių parėkia ir ramu. Ak tas pietietiškas karštokiškumas galvojau... Bet vieną dieną kieme radau S klasės 2019 metų AMG 5.5 mersą. Iš jo išlipo 7 romai. Tada supratau, kad visai čia ne Ispanai ir tikrai ne erasmus studentai gyvena. Ir iškur pas juos toks prabangus automobilis? Kuo jie užsiima jei vien tik savo kalba šneka?

# Jei atrodo kaip antis, kvaksi kaip antis...
![](/assets/blog/gypsies/policija.png)

Užvakar po juodojo penktadienio naktinės pamainos ėjau iš darbo namo. Eilinis maršrutas nuo Soboro pro Laisvės Alėją, pro Vingių dubingių iki BLC. Pamačiau prie Laisvės Alėjos Šilo Opel Zafira su įjungtais avariniais. Neatrodo kažkas labai neįprasto, nors dažniausiai toje vietoje būna policijos automobilis. Staiga pamačiau kaip išbėga du liekni vaikinai. Vienas pasirodė kažkur matytas. Greit šoko į automobilį, nuvažiavo iki Soboro, apsisukė ir tikrai neleistinu greičiu nulėkė per laisvės alėja, kur įprastai vaikšto žmonės. Tik išgirdau kaip sucypė padangos ir mašinai nusukus link vingių dubingių jos daugiau nebemačiau kol, neparėjau iki savo kiemo. Jame radau, būtent tą pačią Zafirą. Ir tada susivokiau. Iš pradžių dar abejojau, nes po darbo inkaliau kelis alaus. Bet daėjo, kur aš tą jaunausią veidą mačiau. Tikrai romas. Žinau, nes literaliai už mano buto sienos gyvena. Tas pats, kur manęs prašė su riedlente pasivažinėti.
Pritrūko romams alkoholio ir užsuko dasipirkt? Ne, pala... dabar 22:30... Nebent dasipyzdint. Galimai... Žinai tą posakį, jeigu atrodo kaip antis, kvaksi kaip antis, tai turbūt ir bus ten antis?

# Romų problema

![](/assets/blog/gypsies/snatch.png)
> „Žmonės bijo priimti romų tautybės žmones ir antras dalykas yra ne
romų problema, o visų žmonių problema ta, kad jie turi turbūt kažkokių šešėlinių centų, tų pinigėlių ar dar kažko ir nenori rodyti. Žinokit, mes pasikeitėme labai. Ar pasikeitė visa Lietuva, priimanti mus ,tai va šito aš nežinau“, – tikina I. Kvik.

> „Kad čigonas – vagis, kad čigonu negalima pasitikėti, tarsi jis melagis, apgavikas“, – vardijo viena romė.
> Su tokiais žodžiais kasdien susiduria romų bendruomenės atstovai. Jie pasakojo, kad kandžios replikos iš visuomenės skaudina.
> „Komentarai labai žiaurūs“, – sakė kitas romas.

> „Čigonas turi pavogti kažką arba turi padaryti visokias nesąmones. Tai – kažkokia fikcija, kuri iš kažkur. Niekaip nesutinku, kad visi romai yra nusikaltėliai“, – antrino Lietuvos romų bendruomenės pirmininkas Ištvanas Kvik.

> „Tikrai yra daug merginų, kurios ateina ir sako: mes telefonu susitariam, kad priims į darbą, tačiau atėjom, ir darbdavys, pamatęs, kad atėjom apsirengusios romų apranga, su ilgais plaukais, su skarele ir su sijonu, sako: ačiū, bet tu romė, mes tavęs nepriimsim. Iš tiesų žeidžia toks nusistatymas“, – komentavo Baltijos romių asociacijos vadovė Vaiva Poškaitė-Tomaševič. \[1\]

> Jau daug metų su bendruomene dirbanti Romų visuomenės centro direktorė Svetlana Novopolskaja išskiria du pagrindinius iššūkius, trukdančius romams įsitraukti į darbo rinką. Ji įvardijo kvalifikacijos neturėjimą bei neigiamas gyventojų nuostatas. „Jie mažai raštingi, neturi profesijų, todėl negali konkuruoti darbo rinkoje. Be to, dauguma darbdavių nenori priimti romų, to neslepia, atvirai sako, kad nepriims dėl tautybės“, – teigia ji. \[2\]

Aš vis dar nesuprantu daug dalykų apie romus. Pvz.: Aš nesuprantu, kodėl visi romų berniukai, net ir žaisdami lauke, avi lakierkas ir dėvi gražesnius marškinius, nei aš užsidedu eidamas į darbą. Ar tai, kodėl merginos visad dėvi sijonus. Bet keletą dalykų atrodo pradedu suprasti. Romams įsilieti į normalų, mum visiems įprastą visuomeninį gyvenimą, trukdo jų neraštingumas, skolos, bendrųjų darbo ir socialinių įgūdžių stoka, tinkamos kvalifikacijos neturėjimas, lietuvių kalbos nemokėjimas bei artimųjų priešinimasis asmens darbo paieškai. Bet kurgi artimieji nesipriešins, kuomet didžioji dalis žmonių ir aš pats tame tarpe, kreivai žiūri į romus. Kažkada facebooke mačiau įrašą, kaip grupėje kaunietė dalinosi įrašu, kuriuo bandė atkreiptį dėmesį ir įspėti, dėl po laisvės alėją vaikštančios romės su vaiku ir kaulyjančios pinigus. Pamenu, po įrašu romų atžvilgiu buvo labai daug piktų ir neigiamų komentarų. Deja įrašo rasti nepavyko, nes facebook yra šūdų šūdų krūva, bet apie tai kitą kart.
![](/assets/blog/gypsies/fb.png)
Neveikianti facebook paieška ir tikrai ne romai

Atrodo gaunasi užburtas ratas. Kadangi romai užsidaro į savo bendruomenes, jiem tampa ypač sunku legaliai ir teisėtai pragyventi, taigi nieko kito nelieka kaip tik imtis mums iš pažiūros įtartinų veiklų. Dėl įtartinų veiklų, visuomenė dar labiau atstumia romus ir priverčia dar labiau izoliuotis nuo aplinkinių. Kaip išeit iš to rato? Ar patys romai stengiasi? Ar mes patys bandom juos priimti ir įtraukti į savo visuomenę?
Nežinau, atrodo per daug sudėtingi klausimai, bet tą kartą, kai manęs vaikas paprašė duot su longboardu pralėkt, aš jį atstūmiau. Dabar jau vėlu. Už lango sniegas, o pavasarį jau turbūt gyvensiu kitur. Bandau save dabar pateisinti, kad mačiau romų vaiką _galimai_ bėgantį iš _galimai_ nusikaltimo vietos. Linkstu link to, kad jei padovanočiau riedlentę, pinigai tiesiog būtų išmesti į balą. Abejoju, kad šitoks mano sprendimas būtų ženkliai prisidėjęs prie šios problemos sprendimo. Vieną vertus, manau reiktų iniciatyvos iš politikų turinčių daugiau galios. Tačiau bent jau čia Kaune, bendruomenė ir problema per maža, kad savivaldybė į tai atkreiptų dėmesį, tai gal vis dėl to iniaciatyos reiktų imtis mums patiems? O kaip tu galvoji? Parašyk man bet kur ir bet kaip!

\[1\] [Kauno Diena](https://m.kauno.diena.lt/naujienos/lietuva/salies-pulsas/romu-bendruomenes-kasdienybe-diskriminacija-skaudzios-replikos-kaimynu-nepasitenkinimas-1043428)
\[2] [Bernardinai](https://www.bernardinai.lt/2019-09-12-romu-nedarba-lemia-ne-kilme-bet-socialines-aplinkybes/)