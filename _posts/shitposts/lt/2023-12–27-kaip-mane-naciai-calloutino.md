---
title: 'Kaip mane naciai calloutino'
coverImage: '/assets/blog/naciai/200.jpg'
date: '2023-12-27T23:00:00.000Z'
author:
  name: Tomas Mažvila
  picture: '/assets/blog/authors/TomasMazvilaSatanProfile.png'
ogImage:
  url: '/assets/blog/naciai/200.jpg'
---

# 4chan

![](/assets/blog/naciai/200.jpg)

Vaikystėje daugiausiai laiko internete praleidau žaisdamas League of Legends ir naršydamas 4chan. 4chan yra anoniminis forumas, kuris suskirstytas į skirtingas temas. 4chan susikūrė kaip anime forumas /a/, tačiau laikui bėgant atsirado daugiau įvairių temu kaip /mu/ - apie muziką, /diy/ ir taip toliau. Daugiausiai laiko praleisdavau /g/ - technology, tačiau kartais užsukdavau ir į kitus polapius todėl, daugiau mažiau, žinau kokia publika čia renkasi ir todėl Arijau, jei skaitai šitą įrašą, prašau nesilankyk 4chane. Tai yra labai bloga vieta. Tau bus blogai.

## POL

Galimai iš visų blogiausias 4chan polapis yra /pol/ - Politically Incorrect. 4chan beveik nėra cenzūros. Visi įrašai yra anonimiški. Visiška anarchija ir žodžio laisvė, turbūt todėl tai yra vieta, kurioje susirenka naciai, rasistai, homofobai, islamofobai, antisemitai ir t.t.

![](/assets/blog/naciai/smug.jpg)

4chane, pradžiai /fit/ - body building ir fitness įvairiom reakcijom pradėta naudoti pepe the frog meme. Vėliau išplito ir į kitas 4chan sekcijas ir žinoma į POL. Yra prikurta tūkstančiai įvairių pepe versijų. Be paprastų pepe versijų, yra ir pepe versijų, kurios yra nacistinės, rasistinės ir t.t.

![](/assets/blog/naciai/trump.jpg)

Pol liūdnai pagarsėjo 2015 metais, kuomet Donald Trump vykdė savo rinkimų kompaniją. Sunku vertinti, tačiau 4chan /pol/ nariai labai stengėsi, kad Trump laimėtų rinkimus. Pepe iš dalies tapo Trump palaikymo ir neapykantos kurstimo simbolių. Bent taip bandė piešti tuometinė populiarioji žiniasklaida.\[1, 2\]

# Šilas

![](/assets/blog/naciai/skateboards.jpg)

Buvo vasara. Eilinį kartą ėjau iš ąžuolyno. Per mano ausines n-tajį kartą blastino, vienas iš mano mėgstamiausių albumų, Batushka - Litourgiya. Užsukau į Šilą nusipirkti varškės, riešutų sviesto, pieno ir bananų. 4chan terminologija atrodžiau, kaip visiškas *normie*. Dc kedai, juodi sportiniai šortai, paprasta žalia maikė. Po kaire ranka riedlentė, o po dešine prekės, ant pečių paugliška, sportiška kuprinė. Eilinis pacanas laisvės alėjos šile... Išskyrus vieną detalę - kitaip nei didžioji dalis normalių žmonių su airpodais, aš muzikos klausiausi į ausis įsikišęs ausines su laidu sujungtu į bluetooth dac adapterį.

![](/assets/blog/naciai/headphones.jpg)

Priekį manęs prie kasos eilėje stovėjo du vaikiniai. Vienas buvo gerai pasportavęs ir atrodė kaip:

![](/assets/blog/naciai/nacis.jpg)

Tik su akiniais ir atgal sulaižytais trumpais plaukais. Jo draugas aukštesnis, labai liesas ir su ilgais plaukais.

Man belaukiant savo eilės, vienas iš jų atsisuko ir pradėjo rodyti, kad išsiimčiau ausines. Pokalbis tesėsi maždaug taip:

> - Iš kur gavai šitas ausines?
> - Erm, eh, norėjau geresnės kokybės ...
> - 4chane radai? Gal 4chane lankaisi?
> - Taip. Bet dabar rečiau. Nebesilankau 4chane, ne ten ausin.... - nespėjau pabaigti, kaip mane pertraukė
> - Mes irgi 4chane lankomės! - pasakė abudu ir pradėjo šypsotis.
> - Ką žiūri? - sužibusiom akim paklausė vienas iš jų.
> - /g/ - technology - sakau
> - Mes tai /pol/ - politically incorrect lankomės
> - Tai gal nacikai jūs? - paklausiau juokaudamas, nes jau pradėjo darytis nejauku
> - Jo! - atsakė vienas iš jų ir pasilinkęs link manęs atkišo man prie veido kumštį, ant kurio buvo žiedas su svastika (o gal saulė, nespėjau krypties sužiūrėt...).
> - Aš tai labiau libertaras - kažką bandžiau toliau mykt
> - Tai nieko, apsilankyk pol. Daugiau paskaitysi suprasi. Dar ne vėlu atrasti tiesą. - pasakė ir nuėjo su savo prekėmis.

Sumokėjau už varškę ir k.t. prekes. Atistojau šalia šilo ir man prireikė geros minutės atsikvošėti, kas ką tik įvyko.


\[1\] https://www.politico.com/video/2017/03/was-pepe-the-frog-the-most-effective-campaign-surrogate-for-donald-trump-062403

\[2\] https://www.bbc.com/news/world-us-canada-39843468